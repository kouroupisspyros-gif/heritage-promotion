---
layout: poi
wikidatum: Q136388936
title:  Sinarades Philharmonic
Η Φιλαρμονική Σιναράδων ειναι  Σωματειο Νομικό Πρόσωπο Ιδιωτικού Δικαίου μη κερδοσκοπικού χαρακτήρα και εδρεύει στο χωριό Σιναράδες του Δήμου Κεντρικής Κέρκυρας και Διαποντίων Νήσων. Ιδρύθηκε το 1961 με σκοπό την παροχή δωρεάν μουσικής εκπαίδευσης και την προώθηση του πολιτισμού στην τοπική κοινωνία. Αποτελεί μία από τις δεκαπέντε ενεργές φιλαρμονικές της Κέρκυρας και μία από τις τρεις που δραστηριοποιούνται στην ύπαιθρο της Μέσης Κέρκυρας.
Η Φιλαρμονική Σιναράδων την Κυριακή των Βαΐων του 2019
Εκπαιδευτική Αποστολή
Η Φιλαρμονική Σιναράδων, όπως όλες οι φιλαρμονικές της Κέρκυρας, παρέχει δωρεάν μουσική εκπαίδευση στα παιδιά και τους νέους, συμβάλλοντας στη διατήρηση και ανάδειξη της μουσικής παράδοσης της Κέρκυρας. Ο εκπαιδευτικός της χαρακτήρας αποτελεί τον πυρήνα της αποστολής της, περιλαμβάνοντας:
Θεωρητικά μαθήματα μουσικής και σολφέζ.
Διδασκαλία πνευστών και κρουστών οργάνων.
Ομαδική εξάσκηση και συμμετοχή σε σύνολα.
Ιδιαίτερη έμφαση δίνεται στην ανάπτυξη της Μαθητικής Μπάντας, η οποία λειτουργεί ως φυτώριο νέων μουσικών και βασικό στάδιο ένταξης στο κυρίως μουσικό σώμα της Φιλαρμονικής. Η εκπαίδευση που προσφέρεται δεν περιορίζεται στη μουσική κατάρτιση, αλλά ενισχύει την ομαδικότητα, την πειθαρχία και την προσωπική έκφραση.
Ιστορικό
Ιδρύθηκε το 1961 ως σωματείο με μη κερδοσκοπική αποστολη, στο χωριό Σιναράδες της Κέρκυρας με σκοπό την παροχή δωρεάν μουσικής εκπαίδευσης με έμφαση στους νέους. Η πρωτοβουλία για την ίδρυσή της ανήκε στον τότε πρόεδρο της κοινότητας, Νικόλαο Πηγή, και τον υπάλληλο της κοινότητας, Νικόλαο Γραμμένο. Τα πρώτα μαθήματα ξεκίνησαν τον Ιανουάριο του 1961, υπό τη διεύθυνση του πρώτου αρχιμουσικού, Βασίλη Κρητικού, ενώ παράλληλα αποκτήθηκαν και τα πρώτα μουσικά όργανα.
---
